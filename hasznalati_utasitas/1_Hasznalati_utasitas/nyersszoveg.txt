Áttekintés
Köszönjük, hogy a NewNet1G300N Gigabites, USB csatlakozóval rendelkező Wireless-N vezeték nélküli routert választotta.
A készülék lehetővé teszi vezeték nélküli adatátvitellel és vezetékes módon 4 eszköznek az internet könnyű és gyors elérését. A készülék segítségével különböző erőforrásokat (számítógépek, nyomtatók és fájlok) oszthatunk meg. A készülékhez egy USB interfésszel rendelkező adattároló eszköz csatlakoztatható. A belső hálózatán könnyen és biztonságosan hozzáférhet a külső háttértárolón lévő adataihoz bármely számítógépről. A személyes adatainak biztonságáról a készülék számos biztonsági megoldása gondoskodik. Ezek beállításáról később részletesen is olvashat. A készülék funkcióit a kapott CD-vel vagy egy kisebb gyakorlattal, illetve a leírás és a webes segédprogram segítségével egyszerűen állíthatja be.
Előlap – ledek
Az eszköz ledjei az előlapon találhatók.
Név	Állapot	Leírás
Power (PWR)	Nem világít	A készülék nincs bekapcsolva.
	Világít	A készülékbe van kapcsolva.
System (SYS)	Világít	A készülék bekapcsolás utáni tesztet végzi.
	Villog	A készülék megfelelően működik.
	Nem világít	A készülék rendszerhibás.
WLAN	Nem világít	A vezeték nélküli hálózati funkció ki van kapcsolva.
	Villog	A vezeték nélküli hálózati funkció be van kapcsolva.
WAN, LAN 1-4	Nem világít	Nincs eszköz csatlakoztatva az adott portba.
	Világít	Az adott porthoz csatlakozik eszköz, de nincs hálózati forgalom.
	Villog	Az adott porthoz csatlakozik eszköz és van hálózati forgalom.
USB	Nem világít	Nincs az USB porthoz csatlakoztatva eszköz.
	Világít	Az USB porthoz csatlakozik eszköz, de nincs adatforgalom.
	Villog	Az USB porthoz csatlakozik eszköz és van adatforgalom.
Hátlap – csatlakozók
Power: A tápegység csatlakoztatási helye. A készüléket csak a hozzá adott tápegységgel használja!
Reset: Kétféle módon állíthatja vissza alapállapotba a készüléket: A webes segédprogram Rendszereszközök > Gyári Beállítások parancsával, vagy a Reset gomb használatával. Ehhez nyomja meg és tartsa nyomva 5 másodpercig a gombot, majd várja meg, amíg a készülék újraindul.
USB: ehhez a porthoz csatlakoztathatja USB-s tárolóeszközét.
WAN: ehhez a porthoz az internetszolgáltató DSL vagy kábeles kapcsolathoz tartozó kábelt csatlakoztathatja.
LAN (1, 2, 3, 4): a helyi vezetékes hálózatban lévő eszközöket csatlakoztathatja ezekhez a portokhoz.
Antenna portok: Az anya kialakítású antenna portokhoz kell csatlakoztatnia a mellékelt antennák apa csatlakozóit.